# Cooking notes

## Hardgekookt ei

Zelfde stappen voor zachtgekookt ei, maar dan 5 min laten koken.

1. Doe WARM water in een klein potje

```
Het water moet iets minder hoog zijn dan het ei, zodat een beetje van het ei bloot ligt. Als je dit niet doet gaat het eitje dansen bij het koken en kan het kapotgaan.
```

2. Zet het potje met water op het vuur, nog zonder het eitje
3. Doe het dekseltje op het potje
4. Zet het vuurtje op maximum en wacht tot het water kookt

```
Vergeet de dampkap niet aan te steken.
```

5. Gebruik een lepel om het eitje in het potje te doen

```
Doe het eitje langs de rand naar beneden glijden.
```

6. Zet het vuur iets lager (2 lager in mijn geval) en doe het deksel terug op het potje
7. Wacht 10 minuten voor een hardgekookt eitje, 5 minuten voor een zachtgekookt eitje, bereid intussen koud water voor in de afwasbak
8. Na het wachten zet je het potje naast de afwasbak
9. Haal de eitjes uit het potje en leg ze in het koude water van de afwasbak
10. Leeg het warm water van het potje in de tweede afwasbak
11. Wacht 5 minuten voor de eitjes om af te koelen
12. Breek de zijkant van de eitjes op een papiertje om ze te pellen
13. Neem de eitjes vast bij de zijkanten en snij ze in twee in de lengte
14. Doe wat zout op je eitjes
15. Smakelijk

## Omelet

1. Neem een groot kommetje (plastic of metaal)
2. Breek één of meer eitjes aan de rand van het kommetje

```
Breek de eitjes op hun dikke midden op de rand, doe het hard genoeg zodat de rand ongeveer 1cm in het eitje komt.
```

3. Klop de eitjes in het kommetje tot het schuimt, al het donker eigeel moet bleek oranje worden

```
Zorg dat al het donker eigeel goed meekomt, draai het kommetje eens om het donkere eigeel goed te zien en af te krabben om ze mee te kloppen.
```

4. Bereid een pannetje voor met een beetje boter in, er moet genoeg boter zijn om een dun laagje te vormen in de pan wanneer het smelt

```
Neem bijvoorbeeld een hoekje van de boter met een vork.
```

5. Zet het pannetje op het vuurtje, en zet het vuurtje op maximum
6. Wacht tot de boter goed gesmolten is

```
Er mag geen wit meer van de boter zichtbaar zijn, het boter mag zelfs een beetje bruinen.
```

7. Zet het vuurtje lager naar in mijn geval 5
8. Doe de geklopte eitjes van het kommetje in de pan

```
Giet de geklopte eitjes in een vlotte beweging op het midden van de pan, raak de rand van de pan niet aan met het kommetje.
```

9. De geklopte eitjes gaan nu rap hard worden, er kan wat ei aan de bovenkant liggen die vloeibaar blijft: kantel de pan en houd de omelet vast met een plastic schepper zodat het vloeibaar ei ook hard kan worden
10. Doe terwijl wat zout op het omeletje
11. Het omeletje komt los wanneer de onderkant opwarmt, het mag niet té bruin worden aan de onderkant, hou dit in de gaten: als het begint los te komen en lichtjes te bruinen vanonder is het omeletje klaar
12. Zet de pan weg van het vuur en zet het vuurtje uit
13. Giet het omeletje in een bord
14. Het pannetje mag je niet direct afwassen met koud water, warm water kan wel direct
15. Smakelijk

## Spiegelei

1. Doe wat boter in een pannetje en zet het vuurtje op maximum
2. Verlaag het vuurtje (in mijn geval naar 7) als de boter gesmolten is
3. Breek een ei open op de rand van het pannetje en laat het binnenste eruit lopen

```
Zorg dat je het zeker dicht genoeg bij de pan doet en niet van een hoogte, anders gaat het eitje uitlopen.
```

3. Doe wat peper en zout op het eitje
4. Wacht tot de randjes wat bruin worden, het eigeel zal ook broebelen en witte plekken krijgen, dan is het klaar
5. Zet het vuurtje uit en zet de pan aan de kant
6. Smakelijk

## Omelet met spek

1. Klop je eitjes in een kommetje tot het goed schuimt

```
Als je bij het kloppen een beetje in de lucht gaat met je klopper, kan je meer schuim maken.
```

2. Doe wat boter in een pannetje
3. Zet het pannetje op het vuurtje op maximum en wacht tot de boter gesmolten is
4. Doe de spekjes in het pannetje en verlaag het vuurtje (in mijn geval naar 7), wacht tot de spekjes wat gebruind zijn

```
Zorg dat de spekjes niet te veel op elkaar liggen zodat ze goed kunnen bakken.
```

5. Verlaag het vuurtje naar 5 en giet de geklopte eitjes in de pan
6. Zorg dat de spekjes goed gespreid zijn in het omeletje
7. Voeg eventueel peper toe
8. Wacht tot het omeletje hard wordt

```
Er mag nog een beetje vloeibaar omelet liggen, dat is niet erg. Eventueel kan je een gaatje maken in het omeletje of het pannetje wat kantelen als er te veel vloeibaar omelet blijft liggen.
```

9. Zet het vuurtje uit en zet het pannetje aan de kant
10. Smakelijk

## Gekookte en gebakken patatjes

1. Neem wat geschilde patatjes en snijd ze in twee
2. Doe de patatjes in een potje met warm water

```
De hoeveelheid water moet genoeg zijn zodat de patatjes ondergedompeld zijn.
```

3. Doe het potje op het vuurtje op maximum en zet het dekseltje op

```
Vanaf nu begin je 15 minuutjes te tellen.
Verminder het vuurtje als het water begint te koken (in mijn geval verminderen met 2).
```

4. Na 15 minuutjes: neem een patatje uit het potje en kijk of het zacht is, als het niet zacht is, laat de patatjes nog 5 minuten koken
5. Zet het potje van het vuurtje en doe de patatjes uit het potje in een kleiner potje of een bord

```
Nu heb je al gekookte patatjes dus kan je hier al stoppen, maar je kan nog verder gaan om ze te bakken.
```

6. Doe een pannetje op het vuur met wat boter in, zet het vuurtje op maximum
7. Snijd de gekookte patatjes nog eens in twee
8. Wanneer de boter gesmolten is, doe je de gekookte patatjes in het pannetje
9. Verlaag het vuurtje (in mijn geval met 1)
10. Doe wat zout op de patatjes en wacht tot ze beginnen te bruinen aan de onderkant
11. Wanneer de patatjes wat bruin zijn, draai je ze allemaal om
12. Doe weer wat zout op de omgedraaide patatjes
13. Wanneer de patatjes bruin zijn aan hun andere kant, zet je het vuurtje uit en zet je het pannetje van het vuurtje
14. Smakelijk

## Gestampte patatjes

1. Snijd wat geschilde patatjes in twee, grote patatjes snijd je 2x in twee, eens in de lengte en dan plat in de breedte
2. Doe de patatjes in een potje met water en roer de patatjes met je hand om het zetmeel uit de patatjes te krijgen
3. Giet de patatjes in een verziep
4. Neem een plastic potje met dekseltje en doe er een kleine bodem water in
5. Doe de patatjes in het plastic potje en leg het dekseltje er los op, zorg dat het potje kan ademen via het gaatje
6. Zet het potje in de microgolf en start op 900W voor ongeveer 10 minuten
7. Zet een kookpotje klaar op het vuur
8. Doe een flinke hoeveelheid boter in het kookpotje
9. Zet het vuurtje op maximum, wanneer de boter begint te smelten zet je het vuurtje uit
10. Wanneer de patatjes klaar zijn in de microgolf, kijk je eerst of ze zacht genoeg zijn
11. Giet de patatjes uit in het verziep, en giet ze daarna in het kookpotje
12. Stamp de patatjes
13. Doe wat melk, room en zout bij en roer in het kookpotje
14. Zet het kookpotje op het vuur
15. Zet het vuurtje op maximum en roer af en toe, het mag niet te hard koken
16. Verlaag het vuurtje naar 7 of 5 (in mijn geval) als de puree wat harder begint te worden
17. Doe wat nootmuskaat bij en een ei

```
Wanneer je een eitje bijdoet moet je direct goed roeren.
```

18. Stop wanneer je denkt dat het goed is
19. Smakelijk

## Noedel noedel

1. Doe wat water in een groot genoeg kookpotje, ongeveer halfvol
2. Doe een goeie hoeveelheid zout in het kookpotje
3. Zet het potje op het vuur en zet het deksel op tot het water kookt
4. Snijd intussen een tomaatje en zalm in blokjes en doe dit in een plastic potje
5. Als het water kookt, doe je al de noedel noedel in het potje (1/4 ongeveer voor een doos)
6. Verlaag het vuurtje naar 8, in ongeveer een kwartier zal de noedel noedel klaar zijn
7. Doe ook maïs en wat bieslook in het potje
8. Doe wat mayonnaise bij in het potje en roer alles goed

```
Ongeveer 1.5 soeplepels mayonnaise.
```

9. Wanneer de noedel noedel klaar is, giet je het in een verziep

```
Je kan eerst een noedel uit het kookpotje halen met een vorkje om te kijken of het al zacht is.
```

10. Giet de noedel noedel dan in een potje met koud water en wacht 2 minuutjes
11. Giet de noedel noedel dan terug in het verziep
12. Giet de noedel noedel terug in een potje met vers koud water en wacht 2 minuutjes
13. Giet de noedel noedel dan terug in het verziep
14. Doe wat zout op de noedel noedels en giet ze in het potje met al de rest in
15. Doe nog een soeplepel mayonnaise bij voor de noedel noedel
16. Roer alles goed
17. Smakelijk
